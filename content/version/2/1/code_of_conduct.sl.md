+++
version = "2.1"
aliases = ["/version/2/1/sl"]
+++

# Zaveza sodelavcev kodeksa ravnanja

## Naša zaobljuba

Kot člani, sodelavci in voditelji se zavezujemo, da bo udeležba v naši skupnosti
doživetje brez nadlegovanja za vse, ne glede na starost, velikost telesa, vidne
ali nevidne invalidnosti, etnično pripadnost, spolne značilnosti, identiteto in
izražanje spola, stopnjo izkušenj, izobrazbo, socialno-ekonomski položaj,
narodnost, zunanji videz, raso, kasto, barvo, vero, ali spolno usmerjenost.

Obljubljamo, da bomo delovali in komunicirali na načine, ki bodo prispevali k
odprti, sprejemljivi, raznoliki, vključujoči in zdravi skupnosti.

## Naši standardi

Primeri vedenja, ki prispeva k pozitivnemu okolju za našo skupnost, vključujejo:

* Izkazovanje empatije in prijaznosti do drugih ljudi
* Spoštovanje različnih mnenj, stališč in izkušenj
* Podajanje in elegantno sprejemanje konstruktivne povratne informacije
* Sprejemanje odgovornosti in opravičevanje tistim, na katere so naše napake
  vplivale, ter učenje na podlagi izkušenj
* Osredotočanje na to, kar je najbolje ne le za nas kot posameznike, ampak tudi
  za celotno skupnost

Primeri nesprejemljivega vedenja vključujejo:

* Uporabo seksualiziranega jezika ali podob ter seksualne pozornosti ali
  kakršnega koli namigovanja
* Trolanje, žaljive ali zaničevalne komentarje ter osebne ali politične napade
* Javno ali zasebno nadlegovanje
* Objavljanje zasebnih informacij drugih, kot je fizični ali e-poštni naslov,
  brez njihovega izrecnega dovoljenja
* Drugo vedenje, ki ga lahko razumno štejemo za neprimerno v profesionalnem
  okolju

## Odgovornosti uveljavljanja

Voditelji skupnosti so odgovorni za pojasnjevanje in uveljavljanje naših
standardov sprejemljivega vedenja ter bodo ustrezno in pošteno korektivno
ukrepali kot odgovor na katerokoli vedenje, ki ga ocenijo kot neprimerno,
ogrožajoče, žaljivo, ali škodljivo.

Voditelji skupnosti imajo pravico in odgovornost, da odstranijo, uredijo ali
zavrnejo komentarje, prispevke, kodo, urejanja wiki, težave in druge prispevke,
ki niso usklajeni s tem kodeksom ravnanja in bodo, ko je primerno, pojasnili
razloge za odločitve o moderiranju.

## Obseg

Ta kodeks ravnanja velja v vseh prostorih skupnostni in tudi, ko posameznik
uradno predstavlja skupnost na javnih mestih. Primeri predstavljanja naše
skupnosti vključujejo uporabo uradnega e-poštnega naslova, objavo prek uradnega
računa za družbena omrežja ali delovanje kot imenovani predstavnik na spletnem
ali nespletnem dogodku.

## Uveljavljanje

Primere zlorab, nadlegovanja ali drugačnega neprimernega vedenja se lahko
prijavi voditeljem skupnosti, ki so odgovorni za uveljavljanje, preko
[VSTAVI NAČIN KONTAKTA].
Vse pritožbe bodo pregledane in raziskane takoj in pravično.

Vsi voditelji skupnosti so dolžni spoštovati zasebnost in varnost prijavitelja
katerega koli incidenta.

## Smernice uveljavljanja

Voditelji skupnosti bodo sledili tem smernicam vpliva na skupnost pri določitvi
posledic za katerokoli dejanje, ki ga ocenijo kot kršitev tega kodeksa ravnanja:

### 1. Popravek

**Vpliv na skupnost**: Uporaba neprimernega jezika ali drugih vedenj, ki se v
skupnosti smatrajo za neprofesionalna ali nezaželena.

**Posledica**: Zasebno, pisno opozorilo od voditeljev skupnosti, ki pojasnjuje
naravo kršitve in razloge, zakaj je bilo vedenje neprimerno. Lahko se zahteva
javno opravičilo.

### 2. Opozorilo

**Vpliv na skupnost**: Kršitev zaradi enega incidenta ali nizov dejanj.

**Posledica**: Opozorilo s posledicami za nadaljnje vedenje. Za določen čas ni
dovoljena interakcija z vpletenimi ljudmi vključno z nenujno interakcijo z
osebami, ki uveljavljajo kodeks ravnanja. To vključuje izogibanje interakcije
tako v prostorih skupnosti kot tudi na zunanjih kanalih, kot so družbena
omrežja. Kršitev teh pogojev lahko vodi do začasne ali trajne prepovedi.

### 3. Začasna prepoved

**Vpliv na skupnost**: Resno kršenje standardov skupnosti vključno z
dolgotrajnim neprimernim vedenjem.

**Posledica**: Začasna prepoved vsakršne interakcije ali javne komunikacije s
skupnostjo za določen čas. V tem obdobju ni dovoljena javna ali zasebna
interakcija z vpletenimi ljudmi vključno z nenujno interakcijo z osebami, ki
uveljavljajo kodeks ravnanja. Kršenje teh pogojev lahko privede do trajne
prepovedi.

### 4. Trajna prepoved

**Vpliv na skupnost**: Izkazovanje vzorca kršitve standardov skupnosti vključno
z dolgotrajnim neprimernim vedenjem, nadlegovanjem posameznika, agresijo, ali
zaničevanjem razredov oseb.

**Posledica**: Trajna prepoved vsakršnega javnega stika v skupnosti.

## Pripisovanje

Ta kodeks ravnanja je prilagojen glede na [zavezo sodelavcev][homepage] verzije
2.1, ki je na voljo na
[https://www.contributor-covenant.org/sl/version/2/1/code_of_conduct.html][v2.1].

Smernice vpliva na skupnost so se zgledovale po
[lestvici za uveljavljanje Mozillinega kodeksa ravnanja][Mozilla CoC].

Za odgovore na pogosta vprašanja o tem kodeksu ravnanja glejte pogosta
vprašanja na [https://www.contributor-covenant.org/faq][FAQ]. Prevodi so na
voljo na [https://www.contributor-covenant.org/translations][translations].

[homepage]: https://www.contributor-covenant.org
[v2.1]: https://www.contributor-covenant.org/sl/version/2/1/code_of_conduct.html
[Mozilla CoC]: https://github.com/mozilla/diversity
[FAQ]: https://www.contributor-covenant.org/faq
[translations]: https://www.contributor-covenant.org/translations
